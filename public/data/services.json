[
  {
    "title": "Komplexní mluvní terapie",
    "description": "Nabízím komplexní logopedickou péči o dětské a dospělé klienty. U dětí posoudím celkovou diagnostiku řečového projevu od 2 let věku, školní zralost, stupeň motorických dovedností a jejich rozvoj, diagnostiku specifických poruch učení. Terapie jsou zaměřeny na úpravu opožděného vývoje řeči, výslovnosti, koktavosti, zpomalování řečového tempa, dechová, fonační a artikulační cvičení, relaxaci a stimulaci řečových center akupresurou. Pracuji s pacienty po cévní mozkové příhodě, s demencí, po operacích mozku. Potvrzuji správnou výslovnost pro výkon povolání nebo studium na SŠ a VŠ. "
  },
  {
    "title": "Dechová a koncentrační cvičení",
    "description": "Dech je nositelem vlastní životní síly, prány. Dýchání je rytmus, zahrnuje polaritu příjmu a výdeje, braní a dávání, napětí a uvolnění, kontaktu a obrany, volnosti a stísněnosti. V komunikačním procesu a při terapiích má práce s dechem nezastupitelné místo. Je výborným pomocníkem při koncentračních cvičeních."
  },
  {
    "title": "Práce s energetickými systémy člověka",
    "description": "V roce 1996 jsem absolvovala kurzy akupresury, následně kurzy Reiki, 18 let cvičím jógu. Stimulace akupresurních drah celého těla a orofaciálního systému tvoří jeden z mnoha pilířů mé každodenní práce. Snažím se propojovat poznatky západní a východní medicíny pro vytvoření terapeutického plánu, který povede klienta do rovnovážného psychosomatického stavu."
  },
  {
    "title": "Grafologie",
    "description": "V roce 2005 jsem ukončila dvouleté studium grafologie a psychologie při ČGK. Psychologie výrazu je vědní disciplína, která mě provází každý den. Pomáhá mi doplnit části mozaiky, které charakterizují osobnost klienta v terapeutickém procesu. Rozbor kreseb, barev, písma je pro mě fascinující proces. \n"
  },
  {
    "title": "Australské květové esence",
    "description": "Jsem certifikovaný poradce Australských květových esencí. Míchám esence přímo dle potřeb klienta, jako podpůrný prostředek k dané terapii. Bylinkařím už od dětství, takže cesta ke květovým esencím byla přímočará."
  },
  {
    "title": "Online terapie přes MS Teams",
    "description": "V ojedinělých případech je možné provádět online terapii přes videohovor. Zejména klienti v zahraničí tuto možnost využívají.\n"
  }
]